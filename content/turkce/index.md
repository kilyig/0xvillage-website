---
title:
pageTitle:
semanticType:
annotations: false # Disable annotation via hypothesis on this page
---

### Özet

Devconnect sonrası (19-23 Kasım) Nesin Matematik Köyü'nde araştırma programı.

* [Başvuru formu](https://forms.gle/wzvzbdRVc6pbpTXUA).
* Duyurular ve sorular için [herkese açık Telegram grubu](https://t.me/+u6Mfogc8KtI0NWEx).

---

{{< img src="../nesin-village-ana.jpg" alt="Köy'den manzara" >}}

**Uyarı: Bu sayfa şu an İngilizce karşılığıyla güncel değil. Lütfen şimdilik diğer sayfaya bakın.**

"Ethereumseverler" merhaba,

Devconnect'ten hemen sonra Nesin Köyü'nde bir program düzenliyoruz. Bir haftalık yoğun bir konferanstan sonra herkesin dinlenmeye ihtiyacı olacağını düşünüyoruz. Bir yandan dinlenip diğer yandan sohbet edip çalışmak için Köy'den daha iyi bir yer yok.

Katılımcı sayısını görece düşük (~30) tutmaya çalışıyoruz. Başvurular herkese açık olacak fakat araştırmacılara, mühendislere ve ilgili dallarda okuyan lisans ve lisansüstü öğrencilerine biraz öncelik tanınacak.

Geziyi düzenleyenler ile irtibata geçmek isterseniz [Yiğit Kılıçoğlu](https://yigitkilicoglu.com)'na yazabilirsiniz. Yiğit bu işi yalnız yürütmüyor, kendisine yardım eden kuruluşların isimleri yakın zamanda açıklanacak.

**Bu programa başvurmanız olası ise (%5 olasılık yeterli) [bu formu](https://forms.gle/LwiE2T1vm7r37mah9) doldurarak hesap yapmamızı kolaylaştırabilirsiniz. [Telegram grubumuza](https://t.me/+u6Mfogc8KtI0NWEx) da katılabilirsiniz. Formu doldurursanız veya Telegram grubuna katılırsanız programa katılma sözü vermiş olmuyorsunuz, merak etmeyin. Geziye ne kadar talep olduğunu anlamaya çalışıyoruz sadece.**

## Tarih

Köy'e 19 Kasım'da geleceğiz ama isteyen 20 Kasım'da da gelebilir. 23 Kasım'da ayrılacağız. Talep olması durumunda birkaç gün daha kalmak için Köy'den izin isteyebiliriz.

## Konum ve Konaklama

Nesin Köyü. 30 kişi için yer ayırttık, şu an sponsor arayışındayız. Köy'deki konaklama seçenekleri:

* Özel oda (1500 TL)
* İki kişilik yatağı olan oda  (1225 TL)
* Tek kişilik iki yatağı olan oda (1225 TL)
* Koğuş (1050 TL)

Fiyatlar bir günlük, ve 3 öğün yemek fiyatlara dahil. Odaların ve koğuşların fotoğraflarına [buradan](https://nesinkoyleri.org/galeri/) ulaşabilirsiniz.

---

Köy'ün yakınlarındaki antik kent Efes:

{{< img src="../Ephesus_Celsus.jpg" alt="Köy'ün yakınlarındaki antik kent Efes" >}}

Köy'ün hemen yanındaki köy Şirince:

{{< img src="../Sirince.jpeg" alt="Köy'ün hemen yanındaki köy Şirince" >}}

## Ulaşım

İstanbul'dan Köy'e gidiş:

1. Sabiha Gökçen'e tren ([M4 metro hattı](https://www.metro.istanbul/Hatlarimiz/HatDetay?hat=M4)). Yeni havalimanından da sık sık uçuş var.
2. Aşağı yukarı bir saatlik bir uçuştan sonra İzmir Adnan Menderes Havalimanı'na (ADB) iniş.
3. Adnan Menderes'ten Selçuk'a tren (aşağı yukarı bir saat). [TCDD](https://bilet.tcdd.gov.tr/)'nin internet sitesinden bakabilirsiniz.
4. Selçuk'tan Şirince'ye minibüs.
5. Köy, Şirince'deki minibüs durağının 800 metre uzağında.

Ayrıntılı bilgi için Köy'ün [ulaşım sayfasına](https://nesinkoyleri.org/ulasim/) bakabilirsiniz.

## Köy'de Yapılacaklar

Katılımcılara her konuda özgürlük tanınacak, katılması zorunlu herhangi bir etkinlik olmayacak. Köy'deki zamanınızı nasıl geçireceğiniz tamamen size kalmış. İsterseniz sabahtan akşama Köy'ün [kütüphanesindeki kitaplara](https://nesinkoyleri.org/kutuphanemiz/) bakarsınız, isterseniz diğer katılımcılarla çay içip sohbet edersiniz, isterseniz yürüyüşe çıkarsınız. Katılımcıların çalıştıkları konular hakkında sunum yapmaları (kara tahtada da olur, slaytlarda da) çok hoş olur, bu tür etkinliklere bizle aynı zamanda Köy'de olacak diğer programları da (varsa) davet edebiliriz. Grupça Efes ve/veya Şirince'ye gitmeyi de planlıyoruz.

Sunum yapmak isteyenler için örnek konular:
* Kriptografi için grup teorisi
* Kanıt sistemleri (Groth16 gibi)
* Homomorfik şifreleme
* Yeni kriptografik ilkeller (VDF'ler gibi)
* Mutabakat mekanizmaları

---

Köy'ün kütüphanesi:

{{< img src="../nesin-kutuphane.png" alt="Köy'ün kütüphanesi" >}}

## Kaynakça
* Bu sayfadaki ilk ve son fotoğraflar Köy'ün internet sitesinden alınmıştır.
* Diğer ikisi Vikipedi'den alınmıştır. Efes fotoğrafı için [buraya](https://en.wikipedia.org/wiki/File:Ephesus_Celsus_Library_Fa%C3%A7ade.jpg), Şirince fotoğrafı için [buraya](https://commons.wikimedia.org/wiki/File:Sirince_Overview_2012.jpg) tıklayabilirsiniz.

