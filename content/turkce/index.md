---
title:
pageTitle:
semanticType:
annotations: false # Disable annotation via hypothesis on this page
---

{{< img src="../nesin-village-ana.jpg" alt="Köy'den manzara" >}}

### Özet

Devconnect sonrası (19-23 Kasım) [Nesin Matematik Köyü](https://nesinkoyleri.org)'nde bir araştırma programı.

* [Başvuru formu](https://forms.gle/wzvzbdRVc6pbpTXUA).
* Duyurular ve sorular için herkese açık [Telegram grubu](https://t.me/+u6Mfogc8KtI0NWEx).

{{< img src="../library_outside.png" alt="Library from outside" >}}

---

"Ethereumseverler" merhaba,

Devconnect'ten hemen sonra Nesin Köyü'nde bir program düzenliyoruz. Bir haftalık yoğun bir konferanstan sonra herkesin dinlenmeye ihtiyacı olacağını düşünüyoruz. Bir yandan dinlenip diğer yandan sohbet edip çalışmak için Köy'den daha iyi bir yer yok.

Önümüzdeki yıllarda Nesin Köyü ve Ethereum topluluğunun işbirliği yapabileceğini öngörüyoruz. 0xKöy'ü düzenleyerek iki tarafın birbiriyle tanışmasını sağlamayı amaçlıyoruz. 

Katılımcı sayısını görece düşük tutmaya çalışıyoruz. Başvurular herkese açık olacak fakat araştırmacılara, mühendislere ve ilgili dallarda okuyan lisans ve lisansüstü öğrencilerine biraz öncelik tanınacak.

0xKöy'ü başta [Yiğit Kılıçoğlu](https://yigitkilicoglu.com) olmak üzere Yiğit ve [Blockchain Acceleration Foundation](https://www.blockchainacceleration.org/)'dan [Nour Assili](https://nourassili.com/) düzenliyor. Her türlü soru için Yiğit ile iletişime geçebilirsiniz. [Ulaş Erdoğan](https://0xulas.eth.limo/)'a desteğinden dolayı çok teşekkür ediyoruz.

**[Başvurular açıldı!](https://forms.gle/wzvzbdRVc6pbpTXUA) Güncellemeler için herkese açık [Telegram grubuna](https://t.me/+u6Mfogc8KtI0NWEx) girebilirsiniz.**

---

## İşbirlikleri

0xKöy'ü [Yiğit Kılıçoğlu](https://yigitkilicoglu.com) düzenliyor.

[Blockchain Acceleration Foundation](https://www.blockchainacceleration.org/)'a düzenleme aşamasında her türlü yardımlarından dolayı teşekkürler.

{{< img src="../baf-logo.png" alt="ESP logo" >}}

[Ethereum Ekosistem Geliştirme Programı](https://esp.ethereum.foundation/)'na mali desteğinden ötürü teşekkürler.

{{< img src="../esp-logo.png" alt="ESP logo" >}}

## Tarih

Köy'e 19 Kasım'da geleceğiz, 23 Kasım'da ayrılacağız. Talep olması durumunda birkaç gün daha kalmak için Köy'den izin isteyebiliriz.

## Konum ve Konaklama

[Nesin Köyü](https://nesinkoyleri.org). 30 kişi için yer ayırttık. Köy'deki konaklama seçenekleri:

* Özel oda (1500 TL)
* İki kişilik yatağı olan oda  (1225 TL)
* Tek kişilik iki yatağı olan oda (1225 TL)
* Koğuş (1050 TL)

Fiyatlar bir günlük, ve 3 öğün yemek fiyatlara dahil. Odaların ve koğuşların fotoğraflarına [buradan](https://nesinkoyleri.org/galeri/) ulaşabilirsiniz.

---

Köy'ün yakınlarındaki antik kent Efes:

{{< img src="../Ephesus_Celsus.jpg" alt="Köy'ün yakınlarındaki antik kent Efes" >}}

Köy'ün hemen yanındaki köy Şirince:

{{< img src="../Sirince.jpeg" alt="Köy'ün hemen yanındaki köy Şirince" >}}

## Ulaşım

İstanbul'dan Köy'e gidiş:

1. Sabiha Gökçen'e tren ([M4 metro hattı](https://www.metro.istanbul/Hatlarimiz/HatDetay?hat=M4)). Yeni havalimanından da sık sık uçuş var.
2. Aşağı yukarı bir saatlik bir uçuştan sonra İzmir Adnan Menderes Havalimanı'na (ADB) iniş.
3. Adnan Menderes'ten Selçuk'a tren (aşağı yukarı bir saat). [TCDD](https://bilet.tcdd.gov.tr/)'nin internet sitesinden bakabilirsiniz.
4. Selçuk'tan Şirince'ye minibüs.
5. Köy, Şirince'deki minibüs durağının 800 metre uzağında.

Ayrıntılı bilgi için Köy'ün [ulaşım sayfasına](https://nesinkoyleri.org/ulasim/) bakabilirsiniz.

## Köy'de Yapılacaklar

Programa katılacak araştırmacılar ve mühendisler çalıştıkları konular hakkında sunum yapacaklar. Günün geri kalanını nasıl geçireceğiniz tamamen size kalmış. İsterseniz sabahtan akşama Köy'ün [kütüphanesindeki kitaplara](https://nesinkoyleri.org/kutuphanemiz/) bakarsınız, isterseniz diğer katılımcılarla çay içip sohbet edersiniz, isterseniz yürüyüşe çıkarsınız. Katılımcıların çalıştıkları konular hakkında sunum yapmaları (kara tahtada da olur, slaytlarda da) çok hoş olur, bu tür etkinliklere bizle aynı zamanda Köy'de olacak diğer programları da (varsa) davet edebiliriz. Grupça Efes ve/veya Şirince'ye gitmeyi de planlıyoruz.

Sunum yapmak isteyenler için örnek konular:
* Kriptografi için grup teorisi
* Kanıt sistemleri (Groth16 gibi)
* Homomorfik şifreleme
* Yeni kriptografik ilkeller (VDF'ler gibi)
* Mutabakat mekanizmaları

---

Köy'ün kütüphanesi:

{{< img src="../nesin-kutuphane.png" alt="Köy'ün kütüphanesi" >}}

## Kaynakça
* Bu sayfadaki ilk ve son fotoğraflar Köy'ün internet sitesinden alınmıştır.
* Diğer ikisi Vikipedi'den alınmıştır. Efes fotoğrafı için [buraya](https://en.wikipedia.org/wiki/File:Ephesus_Celsus_Library_Fa%C3%A7ade.jpg), Şirince fotoğrafı için [buraya](https://commons.wikimedia.org/wiki/File:Sirince_Overview_2012.jpg) tıklayabilirsiniz.

