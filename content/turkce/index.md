---
title:
pageTitle:
semanticType:
---

{{< img src="../nesin-village-ana.jpg" alt="Nesin Village view" >}}

"Ethereumseverler" merhaba,

Devconnect'ten hemen sonra Nesin Köyü'ne bir gezi düzenliyoruz. Bir haftalık yoğun bir konferanstan sonra herkesin dinlenmeye ihtiyacı olacağını düşünüyoruz. Bir yandan dinlenip diğer yandan sohbet edip çalışmak için Köy'den daha iyi bir yer yok.

Katılımcı sayısını görece düşük (~30) tutmaya çalışıyoruz. Başvurular herkese açık olacak fakat araştırmacılara, mühendislere ve ilgili dallarda okuyan lisans ve lisansüstü öğrencilerine biraz öncelik tanınacak.

Geziyi düzenleyenler ile irtibata geçmek isterseniz {{< link src="https://yigitkilicoglu.com" class="external" target="_blank" rel="noopener noreferrer" >}}Yiğit Kılıçoğlu{{< /link >}}'na yazabilirsiniz. Yiğit bu işi yalnız yürütmüyor, kendisine yardım eden kuruluşların isimleri yakın zamanda açıklanacak.

**Bu geziye başvurmanız olası ise (%5 olasılık yeterli) {{< link src="https://forms.gle/bvfUbDNhGPeg3GCR6" class="external" target="_blank" rel="noopener noreferrer" >}}bu formu{{< /link >}} doldurarak hesap yapmamızı kolaylaştırabilirsiniz. {{< link src="https://t.me/+u6Mfogc8KtI0NWEx" class="external" target="_blank" rel="noopener noreferrer" >}}Telegram grubumuza{{< /link >}} da katılabilirsiniz. Formu doldurursanız geziye katılma sözü vermiş olmuyorsunuz, merak etmeyin. Geziye ne kadar talep olduğunu anlamaya çalışıyoruz sadece.**

## Tarih

Köy'e 19 Kasım'da geleceğiz ama isteyen 20 Kasım'da da gelebilir. 23 Kasım'da ayrılacağız. Talep olması durumunda birkaç gün daha kalmak için Köy'den izin isteyebiliriz.

## Konum ve Konaklama

Nesin Köyü. 30 kişi için yer ayırttık, şu an sponsor arayışındayız. Köy'deki konaklama seçenekleri:

* Özel oda (1500 TL)
* İki kişilik yatağı olan oda  (1225 TL)
* Tek kişilik iki yatağı olan oda (1225 TL)
* Koğuş (1050 TL)

3 öğün yemek fiyatlara dahil. Odaların ve koğuşların fotoğraflarına {{< link src="https://nesinkoyleri.org/galeri/" class="external" target="_blank" rel="noopener noreferrer" >}}buradan{{< /link >}} ulaşabilirsiniz.

## Ulaşım

İstanbul'dan Köy'e gidiş:

1. Sabiha Gökçen'e tren ({{< link src="https://www.metro.istanbul/Hatlarimiz/HatDetay?hat=M4" class="external" target="_blank" rel="noopener noreferrer" >}}M4 metro hattı{{< /link >}}). Yeni havalimanından da sık sık uçuş var.
2. Aşağı yukarı bir saatlik bir uçuştan sonra İzmir Adnan Menderes Havalimanı'na (ADB) iniş.
3. Adnan Menderes'ten Selçuk'a tren (aşağı yukarı bir saat). {{< link src="https://bilet.tcdd.gov.tr/" class="external" target="_blank" rel="noopener noreferrer" >}}TCDD{{< /link >}}'nin internet sitesinden bakabilirsiniz.
4. Selçuk'tan Şirince'ye minibüs.
5. Köy, Şirince'deki minibüs durağının 800 metre uzağında.

Ayrıntılı bilgi için Köy'ün {{< link src="https://nesinkoyleri.org/ulasim/" class="external" target="_blank" rel="noopener noreferrer" >}}ulaşım sayfasına{{< /link >}} bakabilirsiniz.

## Köy'de Yapılacaklar

Katılımcılara her konuda özgürlük tanınacak, katılması zorunlu herhangi bir etkinlik olmayacak. Köy'deki zamanınızı nasıl geçireceğiniz tamamen size kalmış. İsterseniz sabahtan akşama Köy'ün {{< link src="https://nesinkoyleri.org/kutuphanemiz/" class="external" target="_blank" rel="noopener noreferrer" >}}kütüphanesindeki kitaplara{{< /link >}} bakarsınız, isterseniz diğer katılımcılarla çay içip sohbet edersiniz, isterseniz yürüyüşe çıkarsınız. Katılımcıların çalıştıkları konular hakkında sunum yapmaları (kara tahtada da olur, slaytlarda da) çok hoş olur, bu tür etkinliklere bizle aynı zamanda Köy'de olacak diğer programları da (varsa) davet edebiliriz. Grupça Efes ve/veya Şirince'ye gitmeyi de planlıyoruz.

Sunum yapmak isteyenler için örnek konular:
* Kriptografi için grup teorisi
* Kanıt sistemleri (Groth16 gibi)
* Homomorfik şifreleme
* Yeni kriptografik ilkeller (VDF'ler gibi)
* Mutabakat mekanizmaları

{{< img src="../nesin-kutuphane.png" alt="Nesin Village library" >}}

## Kaynakça
Bu sayfadaki fotoğraflar Köy'ün internet sitesinden alınmıştır.
