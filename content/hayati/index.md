---
title: Hayatı
pageTitle: Hayatı
semanticType: hayati
---

Prof. Dr. Önder Kılıçoğlu 26 Ağustos 1967’de İstanbul’da doğdu. 1985 yılında İstanbul Erkek Lisesi’nden, 1991 yılında İstanbul Üniversitesi İstanbul Tıp Fakültesi’nden mezun oldu ve aynı yıl İstanbul Tıp Fakültesi Ortopedi ve Travmatoloji Anabilim Dalı’nda uzmanlık eğitimine başladı. 1996 yılında uzmanlığını tamamlayan Dr. Kılıçoğlu, 1996-2002 yıllarında arasında Vehbi Koç Vakfı Amerikan Hastanesi’nde çalıştı. 2003 yılında İstanbul Tıp Fakültesi Ortopedi ve Travmatoloji Anabilim Dalı’nda tekrar çalışmaya başlayan Dr. Kılıçoğlu, 2009 yılında Doçent ve 2012 yılında aynı kürsüde Profesör oldu. 2007 yılında İstanbul Üniversitesi, İstanbul Tıp Fakültesi Tıbbi Ekoloji ve Hidroklimatoloji Anabilim Dalı’nda doktorasını tamamladı.

2009 yılından bugüne kadar Vehbi Koç Vakfı Amerikan Hastanesi bünyesinde çalışmakta olan Dr. Kılıçoğlu, 2021 yılında İstanbul Tıp Fakültesi’nden emekli olup, Koç Üniversitesi Tıp Fakültesi Ortopedi ve Travmatoloji Anabilim Dalı’nda göreve başladı ve aynı yıl Anabilim Dalı Başkanı oldu.

Prof. Dr. Önder Kılıçoğlu, Türk Ortopedi ve Travmatoloji Birliği Derneği (TOTBİD) ve Türk Ortopedi ve Travmatoloji Eğitim Konseyi (TOTEK) Yönetim Kurullarının önceki üyesi, TOTBİD Ayak ve Ayak Bileği Şubesi önceki Başkanı, Acta Orthopaedica et Traumatologica Turcica Dergisinin önceki baş editörü olup, 2021’den beri Türk Ortopedi ve Travmatoloji Derneği başkanı olarak görev yapmaktaydı. Kendisi ayrıca Türkiye Spor Yaralanmaları Artroskopi ve Diz Cerrahisi Derneği, Türk Omuz ve Dirsek Cerrahisi Derneği, Avrupa Ayak ve Ayak Bileği Cerrahisi Derneği, Avrupa Spor yaralanmaları Diz Cerrahisi ve Artroskopi Derneği üyesidir. 1999 ve 2006 yıllarında New York, Hospital for Special Surgery ve yine 2006 yılında Mayo Klinik Rochester Minnesota’da çalışmalarda bulunan Dr. Önder Kılıçoğlu’nun ulusal ve uluslararası dergilerde 100’ün üzerinde yayını bulunmaktadır. Eğitim konusundaki faaliyetleri ile sevgili öğrencilerinin her zaman takdirini kazanmıştır.

Prof. Dr. Önder Kılıçoğlu, Meryem ve Mustafa Kılıçoğlu’nın değerli evladı, Ender ve Banu’nun kardeşi, en büyük şansı olarak gördüğü Doç. Dr. Gamze Kılıçoğlu’nun eşi ve her zaman gurur duyduğu Mert, Yiğit ve Efe’nin babasıdır.

Prof. Dr. Önder Kılıçoğlu 12 Ekim 2022 günü aramızdan ayrıldı. 
